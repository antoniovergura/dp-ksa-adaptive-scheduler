# Architettura del PoC

> Aggiornamento 21 settembre 2026: CLI e REPL usano di default la stima diretta
> descritta in [STIMA_LATENZA.md](docs/STIMA_LATENZA.md). Le descrizioni della
> calibrazione per velocità e del probe da 16 token sotto si riferiscono alla
> modalità `--stima-latenza legacy`, conservata nei benchmark storici.

Il percorso supportato è `run_pipeline.py`; l'orchestrazione testabile è in
`core.pipeline.run_request`. `repl_interattiva.py` riusa la stessa pipeline per
domande ripetute con un unico account privacy di sessione.

## Flusso della richiesta

1. L'utente indica una query pubblica e, per documenti propri, un percorso esplicito.
   L'ingestione avviene localmente. Sono letti soltanto i percorsi indicati esplicitamente.
2. Lo scheduler riceve un numero pubblico di slot e lo stesso limite pubblico
   di token per ogni prompt. Non riceve le lunghezze dei documenti recuperati.
3. Se le stime non consentono almeno cinque inferenze, la decisione è `zero_shot`,
   con `n_ensemble=0`: niente retrieval, inferenze documentali o consumo del filtro.
   La calibrazione pubblica e il caricamento del modello possono essere già avvenuti.
   `sla_fattibile` indica se almeno la chiamata cloud entra nella stima.
4. Altrimenti il retriever sceglie N documenti originali distinti. Ogni documento
   contribuisce con un solo estratto e una sola risposta. Slot mancanti producono
   risposte vuote pubbliche; non si duplicano documenti per raggiungere N.
5. L'engine limita il prompt completo con il tokenizer reale, includendo query
   e template, e genera le bozze in sequenza. Ogni bozza usa una sola chiamata
   generativa. Se manca `usage` nello stream, riconta localmente i token di
   prompt e testo già prodotto: `token_counts_source=retokenized_text` indica
   conteggi del testo, non un conteggio dei token interni inclusi stop/EOS.
6. FindBestK sceglie k sul dominio pubblico configurato; TopKWithPTR rilascia
   keyword in ordine alfabetico o una lista vuota.
7. Il cloud riceve soltanto query e keyword. Nel caso vuoto risponde usando la
   conoscenza generale, senza un'istruzione che lo vincoli a concetti assenti.

## Documenti e adiacenza

`core.documents` supporta TXT e Markdown UTF-8 e PDF con testo estraibile.
I PDF cifrati o senza testo producono un errore esplicito; l'OCR deve essere
eseguito localmente a monte. I file nascosti e i symlink nelle directory non
sono acquisiti. La normalizzazione degli spazi identifica copie esatte dello
stesso contenuto. Copie quasi identiche, versioni e fonti correlate richiedono
una definizione dell'unità protetta a monte: la deduplicazione non le risolve.

Il punteggio è il numero di termini della query presenti nell'estratto migliore
di ciascun documento. Gli estratti sono finestre di 400 parole; i pareggi sono
risolti con identificatori deterministici. Non vengono usati IDF del corpus,
embedding remoti o modelli addestrati sul corpus. Cambiare un documento non
cambia il punteggio né l'estratto degli altri. Con query e N fissi, il top-N
può sostituire al massimo un membro. L'ordine di esecuzione non entra
nell'istogramma; si assume generazione indipendente per ciascun prompt.

L'unità protetta è un documento originale normalizzato. I chunk non sono unità
indipendenti e più domande SQuAD sullo stesso contesto non sono più voti.
`DatasetLoader` conserva anche l'API di campionamento, ma la pipeline usa il
retrieval per query. Il benchmark incluso contiene 100 contesti distinti di
SQuAD 1.1, distribuiti nel corpus pubblico, rigenerabili con lo script dedicato.

## Scheduler e tempi

La stima sequenziale usa il limite pubblico del prompt e il massimo output:
`N * (prompt_cap / prefill_tps + max_tokens / generation_tps) + RTT + cloud`.
È una stima conservativa del workload, non una garanzia di latenza reale:
throughput, rete, caricamento del modello e costi accessori possono variare.
Le lunghezze effettive restano diagnostica locale e non cambiano N.
La modalità `fixed_n` è una baseline sperimentale: esegue N anche quando
`sla_fattibile=False`, per misurare le violazioni e confrontarle con l'adattivo.

### Tolleranza sullo sforamento (A2)

Quando il piano minimo non entra nello SLA stimato, lo scheduler confronta lo
sforamento previsto per `N_MIN` con `k · E2E_cloud_ms`. Se rientra
nella tolleranza (`k > 0`), pianifica `N = N_MIN` e marca `sforamento_accettato`
nella decisione; altrimenti ricade in `N = 0`. Con `k = 0` (default) resta il
comportamento prudente: SLA incompatibile con `N_MIN` produce `N = 0`.
`sforamento_previsto_ms` descrive sempre il piano che verrà eseguito, così da
restare confrontabile con lo sforamento misurato; `sforamento_piano_minimo_ms`
e `tolleranza_sforamento_ms` registrano i valori confrontati dalla policy.
La tolleranza non è una scadenza garantita: `sla_fattibile` resta `false`
quando il piano sfora. Le opzioni CLI `--sforamento-k` e `--force-zero-shot`
sono gli unici punti di ingresso utente della policy.

### Etichette sperimentali (A3)

`core.etichette.classifica_risultato` calcola a posteriori una label
heuristica per ogni run, applicata al testo già ricevuto dal provider o
alla risposta cloud non ancora prodotta. Le quattro label sono
`insufficienti` (rilascio vuoto o zero-shot), `errore` (provider
fallito), `completo` (keyword riusata, niente astensione) e `degradato`
(rilascio presente, risposta arrivata ma le euristiche di `completo`
non sono soddisfatte). La variante stretta per ticket usa il campo
`riferimenti_ticket: tuple[PatternRiferimento, ...]` del
`RequestConfig` per richiedere la presenza di passaggi procedurali
nell'ordine atteso. Le etichette sono metadati di analisi: non
modificano prompt, query, sequenza di chiamate né comportamento, e
possono produrre falsi positivi e falsi negativi. Disattivabili con
`--no-etichette`. Il campo `esito` del report JSON espone
`label`, `motivazione` e `riferimenti_usati`.

### Probe cloud E2E (A1)

`core.cloud.CloudGenerator.probe()` esegue una sola generazione pubblica di
sessione (prompt fisso `PROBE_QUERY`, 16 token di budget) per misurare
`E2E_cloud_ms` end-to-end sul client configurato. Il probe non fa mai retry,
non trasporta contenuti privati, e non viene eseguito in modalità offline o
senza credenziali (in quei casi `RisultatoProbe.cloud_probe_skipped=True` e
`e2e_cloud_ms=None`). Il costo del probe (`cloud_probe_ms`) entra in
`cli_total_ms` ma non in `request_ms`: il probe è setup di sessione, non
lavoro utile. Quando il probe produce un valore, esso alimenta la
tolleranza A2 sostituendo la somma manuale `RTT + tempo_cloud_ms`;
altrimenti lo scheduler usa il fallback manuale e la sezione
"tolleranza_sforamento_ms" del report resta calcolata sulla stima.

### Telemetria hardware (A5)

`core.telemetry_hw` raccoglie metriche sul "ferro" durante la campagna,
utili a interpretare le prestazioni: temperatura CPU/GPU/SoC,
utilizzo core, RAM, VRAM, Watt, memory pressure. Il modulo espone
`snapshot()` (istantaneo) e `HwSampler.sample_until(stop_event)` (campioni
a frequenza configurabile durante la run).

Su macOS con Apple Silicon il reader primario è `macmon`
(https://github.com/vladkens/macmon): espone temperatura, watt e utilizzo
CPU/GPU senza sudo. Installazione: `brew install macmon`. Senza macmon il
modulo ricade su `powermetrics` (richiede sudo per temperatura e watt),
`top`, `vm_stat`, `sysctl`. Su Linux: `nvidia-smi`, `sensors`, `top`,
`/proc/meminfo`. Zero dipendenze Python aggiuntive.

I sensori che richiedono sudo (`powermetrics` su macOS, letture di
temperatura/watt) restituiscono `None` quando il tool manca o non è
invocabile: il prototipo non solleva. Per abilitare le letture
privilegiate in ambiente controllato, aggiungere `NOPASSWD` per
`powermetrics` (macOS) o `sensors` (Linux) in `/etc/sudoers.d/` e
impostare la variabile d'ambiente `POC_HW_SUDO=1`. Documentato ma non
attivo di default: la password sudo non è un artefatto di produzione
del prototipo, è un'operazione di setup del laboratorio.

CLI/REPL accettano `--hw-metrics` (istantanei prima/dopo) e
`--hw-sample-period N` (sampler continuo durante la run, su thread
separato). Default spento, determinismo pytest preservato. Le metriche
finiscono nel report JSON come `hw_before`, `hw_after`, `hw_samples`.

Il campo storico `ptr_pass_rate_attesa` contiene soltanto `P(pass | gap=3)`.
Non è una previsione sul corpus e non descrive l'effetto di N. La frequenza di
rilascio effettiva si misura con esperimenti ripetuti.

`request_ms` misura il tempo dall'ingresso nello scheduler al ritorno del
cloud: comprende retrieval, filtro, inferenza e l'eventuale setup del modello.
Esclude ingestione del corpus e flush finale Langfuse. `cli_total_ms` comprende
anche questi ultimi, fino a prima della scrittura del report/stampa finale.
Il benchmark di confronto precarica il modello e dichiara misure a modello
caricato. `prefill_estimated_ms` resta un'euristica, non TTFT misurato.
I byte riportati misurano il testo del prompt e degli estratti usati, non JSON,
header, TLS, retry o traffico effettivo. Il cloud simulato ha durata provider
zero ed è sempre identificato come simulazione.

La calibrazione legacy misura tempi totali e ricava prefill/generazione
usando la separazione euristica di `core.model_config`: le due velocità
non sono misure indipendenti delle fasi. Il campo `prefill_real_ms` è il
tempo fino al primo testo non vuoto dello stream locale; la misura resta
assente in caso di stream senza testo. Non è TTFT del provider remoto.

## Confine di fiducia

La garanzia del filtro riguarda il contenuto rilasciato al cloud sotto le
ipotesi documentate in `docs/PRIVACY_ACCOUNTING.md`. Non protegge automaticamente
report, console, tempi o trace. Langfuse è uno strumento di osservazione degli
esperimenti: l'istanza cloud è utilizzabile con i dati autorizzati
per la dimostrazione. Non è richiesta ora un'istanza locale. In un deployment
reale con dati riservati si userebbe Langfuse locale nel perimetro fidato.

La modalità redatta omette contenuti e statistiche dirette come dimensione
dell'istogramma e volume dei contesti. Conserva metriche operative e tempi:
non è presentata come un meccanismo DP. La diagnostica completa è disponibile
con `LANGFUSE_CAPTURE_SENSITIVE=true`. Errori di tracing non cambiano il
meccanismo. Nessun test deve utilizzare credenziali reali o inviare documenti.
